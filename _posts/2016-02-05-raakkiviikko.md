---
inFeed: true
hasPage: true
inLanguage: null
keywords: []
description: >-
  Puolilta päivin Suomen aikaa alkoi ehkä maailman haastavin sisäpyöräilyturnee.
  Olen mukana toista kertaa, koska se kannattaa.
datePublished: '2017-07-18T10:05:01.421Z'
dateModified: '2017-07-18T10:05:00.743Z'
title: Rääkkiviikko
author:
  - name: ''
    url: ''
sourcePath: _posts/2016-02-05-raakkiviikko.md
authors: []
publisher: {}
via: {}
starred: false
datePublishedOriginal: '2016-07-19T14:12:11.318Z'
url: raakkiviikko/index.html
_type: Article

---
# Rääkkiviikko

_Puolilta päivin Suomen aikaa alkoi ehkä maailman haastavin sisäpyöräilyturnee. Olen mukana toista kertaa, koska se kannattaa._

---

![](https://s3-us-west-2.amazonaws.com/the-grid-img/p/c917236842097722caae42fca6df7cb726329332.png)

[Tour of Sufferlandria][0] on yhdeksän rankkaa treenipäivää sisäpyöräilyä. Sain tuolla viikon treenillä paljon ryhtiä viime kaudella. FTP eli kynnysteho nousi viidenneksellä, minkä jälkeen ulkopyöräilykausi alkoi aivan uudella teholla. Tänä vuonna reitti on vaihtunut ja vaikuttaa melkoisen tuskalliselta.

Näiden treenivideoiden tuottajalla on vuosittainen rääkkikilpailu, jossa haastetaan lähinnä itseään joko fillarin harjoitusvastuksella tai kuntopyörällä oman kärsimysluolan tai miksikä treenihuonettaan nimittää suojissa. Itse käytän osallistumiseen maantiepyörää, Kickr harjoitusvastusta ja TrainerRoad-ohjelmaa tietokoneellani. Sufferfestillä on myös kännykkäsovellus, joka toimii kuukausimaksulla. En ole sitä kokeillut, kun se toimii vain iLaitteilla. TrainerRoadia käyttäessä videot imuroidaan koneelle, jota aiotaan treenissä käyttää, raahataan videotiedosto ikkunaan ja aloitetaan polkimien pyörittäminen ja hikoilu.

Turnee kestää yhdeksän päivää ja sen aikana on luvassa yksi tai kaksi treeniä putkeen. Treenipäivä kestää 50 tuntia eli yhtä kauan kuin jollain aikavyöhykkeellä ollaan kyseisen päivämäärän puolella, joten aikataulu joustaa jonkin verran. Eikä se nyt oikeasti ole niin tarkkaa. Kilpailussa ei ole voittajia (eli häviävätkö kaikki?), mutta palkintoarvontaan pääsemiseksi pitää lahjoittaa Davis Phinney -säätiölle vähintään kymmenen taalaa. Pieni hyväntekeväisyys ei itseäni haittaa, koska rahat menevät Parkinsonin taudin tutkimukseen ja oma mummoni kärsi kyseisestä vaivasta monet viimeisistä vuosistaan.
![](https://s3-us-west-2.amazonaws.com/the-grid-img/p/632098efeb5915ca10c2baef1fc102f44b9f8bf8.png)

Tämän vuoden ensimmäinen vaihe on ISLAGIATT eli It seemed like a good idea at the time. Odotettavissa on kahden tunnin kiipeämispainotteinen rääkki. Viime vuonna sama treeni oli loppupuolella ja siitä jäi niin hirveä fiilis, että olen mielummin treenannut Sufferfestin muilla videoilla. Odotan kauhulla. Tämä on viikon pisin treeni, joten tavallaan jo alusta ollaan voiton puolella.

**Jos haluat osallistua, [klikkaa tästä][1]**.

Sufferfest on sarja treenivideoita, jotka koostuvat maailman huippukilpailujen kuvamateriaalista, huumorista kieli poskessa ja oikeasti haastavista harjoituksista. Videot sijoittuvat myyttiseen Sufferlandrian valtioon, jossa kipu on kivaa. Huumori ei ole erityisen hyvää, mutta jossain siellä maksimisykealueen tietämillä erittäin tervetullutta.

## Päivä I: ISLAGIATT

Päivä II: Tuplarevolveri

Toisena päivänä kiipeämisen sijaan on vuorossa 32 minuutin pyöritysintervallia minuutin jäähdyttelyllä. Tämä on siis Revolver-harjoitus kahdesti putkeen. En tule viihtymään tässäkään, mutta onneksi aikaa kuluu vain puolitoista tuntia. Tässä treenissä huomaa Sufferfestin ärsyttävän matematiikan. Kaiken kirjoitetun materiaalin mukaan intervalleja on 15, mutta jos käppyröitä katsoo tarkemmin, niitä on kyllä yksi enemmän.

## Hyväntekeväisyys

Tänä vuonna teen kaksi asiaa eri tavalla. Ensinnäkin ajattelin kirjoittaa vähän treenipäiväkirjaa tuntemuksistani tänne Interwebiin. Toisekseen annan lähimmäisilleni mahdollisuuden osallistua hyväntekeväisyyteen kanssani. Sen verran oma lehmä on ojassa, että näistä lahjoituksista saan yhden arvan per kymppi noiden tuotepalkintojen saamiseksi, mutta en minä viimeksikään niitä voittanut.

[0]: http://thesufferfest.com/pages/tour-of-sufferlandria
[1]: http://dpf.kintera.org/tos2016/11088056