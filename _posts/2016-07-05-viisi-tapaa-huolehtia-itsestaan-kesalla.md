---
inFeed: true
hasPage: true
inNav: false
inLanguage: null
keywords: []
description: >-
  Ihan huolella viisi minuuttia mietitty tapa elää aktiivisesti ja nauttia
  samalla.
datePublished: '2016-07-05T15:26:03.330Z'
dateModified: '2016-07-05T15:20:34.425Z'
title: Viisi tapaa huolehtia itsestään kesällä
author: []
sourcePath: _posts/2016-07-05-viisi-tapaa-huolehtia-itsestaan-kesalla.md
authors: []
publisher: null
starred: false
url: viisi-tapaa-huolehtia-itsestaan-kesalla/index.html
_type: Article

---
# Viisi tapaa huolehtia itsestään kesällä

_Ihan huolella viisi minuuttia mietitty tapa elää aktiivisesti ja nauttia samalla._

Hesari julkaisi [viisi treeni-ideaa niille][0], jotka uskovat tuloksiin ilman työtä. Mielestäni se kuulosti vähän pakko-oireiselta, joten mietin asian toisesta vinkkelistä. Epätreenikin on liikettä ja terveellistä.

Jos puolen tunnin suunnitelmallisen urheilun sijaan sijaan haluat pitää terveydestä huolta ilman, että se tuntuu pakolliselta aikataulutetulta suorittamiselta, kokeile jotain kivaa:

1\. Liiku ulkona jalan tai pyörällä ilman kelloa. Tule takaisin, kun tulee nälkä tai ota eväät. Ota astia mukaan ja kerää marjoja tai sieniä.

2\. Mene kokeilemaan jotain uutta liikuntamuotoa. Vaikka et olisi ekalla kerralla olisi hyvä tai vihaat koko lajia, asia on nyt tiedossa.

3\. Mene rannalle uimaan. Vesi viilentää ja lisää energiankulutusta. Ota kaveri mukaan. Käy välillä saunassa.

4\. Mene appivanhempien mökille pakkotöihin. Palkinnoksi saat ehkä pitää puolisosi. Kaada vähän metsää omalta tontilta ja tähtää naapurin katolle, jos teillä on yhteinen rantasauna.

5\. Osallistu kymmeneen triathloniin kesässä. Yhdessä kisassa on tunnista seitsemääntoista aikaa alkaa vähän edes tykätä siitä. Ei tule työasiat mieleen paitsi se häpeä kahvihuoneessa, jos ne kuulee, ettet päässyt maaliin, vaikka maksoit kisasta. Kisan jälkeen ei tarvitse liikkua pariin päivään mihinkään. Ensimmäisinä päivinä ei ehkä edes pysty.

Unohtakaa se puoli tuntia. Olkaa puuhakkaita. Elämä ei ole mikään suoritus, vaikka hesari sen sanoisi.

[0]: http://www.hs.fi/blogi/juoksublogi/a1467600865521