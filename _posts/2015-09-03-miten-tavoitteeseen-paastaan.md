---
isBasedOnUrl: null
inLanguage: null
starred: false
keywords: []
description: ''
title: Miten tavoitteeseen päästään?
dateModified: '2015-09-03T09:52:30.595Z'
tags:
  - ''
authors: []
publisher:
  name: null
  domain: null
  url: null
  favicon: null
datePublished: '2015-09-03T09:52:43.838Z'
sourcePath: _posts/2015-09-03-miten-tavoitteeseen-paastaan.md
published: true
url: miten-tavoitteeseen-paastaan/index.html
_type: Article

---
![](https://the-grid-user-content.s3-us-west-2.amazonaws.com/4421f2d1-f3f7-4036-8374-34789be29ccc.JPG)

# Miten tavoitteeseen päästään?

_Aion karistaa vuodessa puolitoista tuntia triathlonin puolimatkan ennätyksestäni. Isot pojat sanovat realistiseksi, mutta kunnianhimoiseksi. Siltä minustakin tuntuu._

Mistä tuo numero tuohon tuli? Miten tavoite asetetaan? Tärkeintä on konkretia ja realistisuus. Pitää tietää, mitä ollaan tekemässä, millä tavotteella, mihin mennessä, millä menetelmällä ja mistä osista suunnitelma koostuu. Tiedän nykyisen aikani, paljonko sitä varten tuli harjoiteltua, mikä tuntui pahalta ja mikä hyvältä.

## Kaksi kisaa

Suoritin kaksi ensimmäistä puolimatkan kilpailuani Joroisissa ja Tahkolla. Molemmissa uinti vei noin 41 minuuttia. Itseasiassa 40:45 ja 41:15, vaikka joidenkin mukaan Tahkolla oli aaltoja. Ajat olivat kaudelle tyypillisiä. Nuo ajat ovat ihan hyviä. Ne eivät ole omaa parhaimmistoani, mutta yli viiden tunnin suorituksessa tuosta on vähiten pois otettavaa.

Pyöräilyssä ajat olivat väliltä Joroinen 2:49:53 ja 3:04:26\. Ero selittyy pitkälti Tahkon mäkisyydellä enkä ole sinne ensi kaudella menossa, kun kilpailujen väliin jää vain kolme viikkoa. Tilalle tulee Turku Triathlon Weekend, joka on merkittävästi tasaisempaa moottoritietä. Leijonanosa kaikesta treenistä talvikaudella kohdistui pyöräilyyn ja se näkyy 30% voimatasojen nousuna. Helpot voitot on siis jo poimittu.

Juoksu oli minun murheenkryynini. Joroisilla kipeytyi jalan ulkosyrjä etenkin oikealta puolelta ilmeisesti uusista pikanauhoista johtuen ja viimeisestä seitsemästä kilometristä noin viisi meni kävellen. Tahkolla juoksu oli paljon ehjempää ja kävelyn määrä oli huomattavasti paremmin hallinnassa. Ajat olivat Joroinen 3:06:54 ja Tahko 2:53:18\. Puolimaratonin ennätys on 2:30:58, joten triathlonissa en pääse lähellekään omaa vauhtiani.

Tahkolla vaihdoissa paloi aikaa jopa vartti ja Joroisilla sentään vain kymmenen minuuttia. Lyhyemmillä matkoilla olen pystynyt parempaankin, mutta erityisesti pitkän pyöräilyn jälkeen jalat ovat niin tukossa, että jollain elkeellä pitäisi saada tuosta minuuteja pois myös.

## Kolme suunnitelmaa

Jo pelkästään juoksemalla niin sanotusti omaa vauhtiani juoksusta saisi vähennettyä puoli tuntia. Harjoitusten pääpaino pitää olla juoksun kehittämisessä. Lyhyesti sanottuna talvellakin pitää juosta toisin kuin aiempina vuosina. Lisäksi päkiöiden kipeytymiselle on tehtävä jotain eli pienten lihasten voimaharjottelu pitää tuoda ohjelmaan.

Painoin Tahkolla jonkin verran alle 115 kiloa. Tuosta ei ole lihasta läheskään niin paljon kuin toivoisin, mutta kestävyyssuorituksissa maaliin pääseminen osoittaa, että jonkinlainen pohja on onnistuttu rakentamaan. Paino on kuitenkin selkeästi kaikkiin lajeihin vaikuttava yksittäinen heikkous. Reilulla painonpudotuksella myös kuumien päivien kehon lämpöongelmien pitäisi helpottaa. Uskoisin, että tällä keinolla saisi likistettyä toisen puoli tuntia pois.

Suunnitellusta 90 minuutin parannuksesta viimeinen kolmannes on varsinainen työosuus. Eli juoksun lisäksi aikaetua pitää saada myös muista lajeista. Pyöräilyn viime kauden resepti toimi hyvin, joten siellä jatketaan samalla tavalla ja uinnissa pitäisi olla helppo saavuttaa parempia aikoja ihan määriä lisäämällä.