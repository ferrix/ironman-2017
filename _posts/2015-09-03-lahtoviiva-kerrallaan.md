---
inFeed: false
hasPage: true
inLanguage: null
keywords: []
description: >-
  Jossain vaiheessa Joroisen puolimatkan triathlonia tänä vuonna 2015 syntyi
  ajatus: "Jos tämä kerran on niin helppoa, miksi en ottaisi tavoitteeksi täyden
  matkan kilpailua."
author:
  - name: ''
    url: ''
datePublished: '2017-07-18T09:11:02.875Z'
title: Lähtöviiva kerrallaan
dateModified: '2017-07-18T09:11:02.163Z'
tags:
  - pohja
  - tavoite
  - tausta
sourcePath: _posts/2015-09-03-lahtoviiva-kerrallaan.md
authors: []
publisher: {}
via: {}
starred: false
datePublishedOriginal: '2015-10-09T10:06:53.059Z'
url: lahtoviiva-kerrallaan/index.html
_type: Article
_context: 'http://schema.org'

---
# Lähtöviiva kerrallaan

_Jossain vaiheessa Joroisen puolimatkan triathlonia tänä vuonna 2015 syntyi ajatus: "Jos tämä kerran on niin helppoa, miksi en ottaisi tavoitteeksi täyden matkan kilpailua."_

---

![](https://s3-us-west-2.amazonaws.com/the-grid-img/p/358073a0d2afb9d1f6d6c620d6e6f017f0b8568e.jpg)

Olen sen verran opiskellut itsensä johtamista, lukenut valmentajien oppaita ja kaikenlaista self-helppiä, että ymmärrän kaiken lähtevän tavoitteen asettelusta. Ainoa päivä muuttua on tänään, koska huomenna sitä ei saa aloitettua. Aivan siinä pyörän selässä en kovinkaan tarkasti käynyt ajattelemaan, mutta olen nyt jo toista kuukautta hionut päämäärää kirkkaammaksi vähän kerrallaan.

Ensimmäiseksi on ymmärrettävä lähtötilanne. Tänä vuonna olen suorittanut kaksi ensimmäistä puolimatkaani minuutin tarkkuudella ajassa 6h50\. Olen jostain lukenut, että täysmatkan tulosta voi arvailla kertomalla puolimatkan tuloksen kahdella ja lisäämällä tunnin. Kuulostaa peukalosääntönä hyvältä. Tahdonko siis lähteä yrittämään 15 tunnin alitusta täysmatkalle? Ei kiitos. Ilmiselvästi tämän kauden pohjilla ei kannata haaveilla edes vähän nautittavasta suorituksesta.

## Tausta

Olen 31-vuotias ja täytän tämän vuoden aikana 32\. Tämä tarkoittaa sitä, että kuulun 30-34 -vuotiaiden ikäryhmään vielä kaksi vuotta. Sillä ei ole mitään merkitystä, mutta tottakai nuo portaat pieniä ikäkriisejä aiheuttavat. Olen harrastanut triathlonia kaksi vuotta. Vuonna 2013 kävin Helsinki City Triathlonissa kokeilemassa lyhyttä pyrähdystä ja jäin koukkuun. Seuraavana vuonna kävin tuplasin matkat Vantaa Triathlonilla, mutta halusin rengasongelmien takia revanssin 1,5 tunnin alitukseen ja yhden sprintin tavoite kasvoi kolmeen. Syksyllä juoksin ensimmäisen puolimaratonin ja kevään 2015 ensimmäisessä lappukisassa paransin aikaa kymmenellä minuutilla noin kahteen ja puoleen tuntiin.

Siinä seitsemän ja viidentoista ikävuoden välillä harrastin kilpauintia ja lapsuuden kesät kiertelin fillarilla ympyrää kodin tuntumassa. Näihin lajeihin on siis luontainen kiinnostus, vaikka koululiikunta ja mitalihaaveista myrkyttynyt urheiluseura sen palon tainnuttivatkin vuosiksi. Juoksua en ole oikeastaan koskaan harrastanut ja mielummin ottaisin jonkun muun lajin siihen viimeiseksi. Nykyään osaan saavuttaa jo jonkinlaisen zenin ajoittain juostessa, mutta suosikkia siitä ei ehkä koskaan tule.

Tänä kesänä kävin Vantaa Triathlonilla hakemassa revanssia ja hyvin menneen uinnin jälkeen pyöräily keskeytyi rengasongelmiin. Tämän jälkeen kausi meni melko hyvin. Vanajanlinna, Vierumäki, Porvoo, Joroinen ja Tahko. Jälkikäteen katsottuna treeni on ollut luvattoman kevyttä, mutta pyörän kestäessä minäkin kestin joka kerta. Kauden parhaat tulokset:

* Sprintti: 01:37:54
* Perusmatka: 03:28:44
* Puolimaraton: 02:30:58
* Puolimatka: 06:50:40

Seuraavan kauden tavoite on kunnianhimoisesti napata puolitoista tuntia pois puolimatkalta eli 05:20:00\. Siihen jos pystyn, alle 12 tunnin Ironman ei pitäisi olla mahdotonta seuraavana vuonna.