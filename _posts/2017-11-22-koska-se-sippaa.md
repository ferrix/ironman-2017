---
inFeed: true
description: >-
  Syksyllä kisakaudet ja ylimenokaudet on lusittu. Suomalaisessa
  harjoitusvuodessa alkaa peruskuntokausi eli trainerijyystöä, ikuisen tuntuista
  juoksunylkytystä pimeydessä vesisateessa ja tietenkin uimahallin ruuhkassa
  luovimista. Nyt on korkea aika selvittää, mitä on peekoo, veekoo ja mikä ei oo
  ookoo. Kynnystestiin mars.
dateModified: '2017-11-22T15:53:48.413Z'
datePublished: '2017-11-22T15:53:49.484Z'
title: Koska se sippaa?
author: []
publisher: {}
via: {}
hasPage: true
starred: false
datePublishedOriginal: '2017-11-22T15:53:49.484Z'
sourcePath: _posts/2017-11-22-koska-se-sippaa.md
url: koska-se-sippaa/index.html
_type: Article

---
![](https://the-grid-user-content.s3-us-west-2.amazonaws.com/74fdbc31-0b8d-4f7c-9103-52792a9ca7bc.jpg)

# Koska se sippaa?

_Syksyllä kisakaudet ja ylimenokaudet on lusittu. Suomalaisessa harjoitusvuodessa alkaa peruskuntokausi eli trainerijyystöä, ikuisen tuntuista juoksunylkytystä pimeydessä vesisateessa ja tietenkin uimahallin ruuhkassa luovimista. Nyt on korkea aika selvittää, mitä on peekoo, veekoo ja mikä ei oo ookoo. Kynnystestiin mars._

---

Minullahan ylimenokausi oli ennen Turun kisaa elokuussa. Siitä lähtien yhtä kausiflunssaa lukuunottamatta ollaan tehty tavoitteella kohti Barcelonaa Panun ohjeiden mukaan. Kynnystestit olen yleensä ottanut loka-marraskuussa. Niitä vasten peruskuntoa on helpompi tehdä, kun tietää rajansa. Joskus ensimmäisissä testeissä aerobinen kynnys oli 125 lyöntiä minuutissa. En ollut varmaan eläissäni juossut tuon kynnyksen alapuolella. Juoksukävely muuttui juoksuksi ja kynnyksetkin nousseet ja mieheen tullut ihan eri tavalla vauhtia.

## Mitähän ovat nämä kynnykset?

Kun ihminen liikkuu, lihakset muuttavat happea ja ravintoa hiilidioksidiksi ja kuona-aineiksi. Näiden kuona-aineiden määrää arvioidaan laktaattimittauksella ja hengityskaasuja analysoimalla. Laktaatti ei itseasiassa ole syy lihasten poltteeseen, mutta "hapotuksen" tunteessa kehon happamuus kyllä nousee muiden aineiden vuoksi.

Lievässä rasituksessa laktaattia ei juurikaan erity. Aerobinen kynnys on se raja, jonka jälkeen laktaatin eritys alkaa nousta huomattavasti. Aineenvaihdunta kuitenkin käsittelee kuona-aineita tehokkaaksi niin, etteivät ne pääse kertymään haitallisesti. Anaerobinen kynnys on kuona-aineiden käsittelyn huipputaso, jossa lihakset tuottavat maksimimäärän kuona-aineita, jonka keho pystyy vielä käsittelemään. Tämän kynnyksen yläpuolella kuona-aineet alkavat kertyä nopeammin kuin keho niitä pystyy käsittelemään. Siinä missä anaerobisen kynnyksen alapuolella pystyy työskentelemään tuntikausia, anaerobisen kynnyksen yläpuolella voi työskennellä vain lyhyitä aikoja väsymättä. 

## Miksi tätä sitten testataan?

Koska anaerobinen suorituskyky on hyvin rajallinen, mutta kynnyksen tuntumassa voi työskennellä tuntikausia, optimaalinen suoritus on mahdollisimman lähellä rajaa menemättä yli. Jos menee yli, tulee seinä vastaan ja vauhtia on hiljennettävä. Tämä pätee lyhyillä matkoilla. Pidemmillä matkoilla aerobisen kynnyksen alapuolella pysyttelylle on omat syynsä. Laktaattimittaus otetaan kuitenkin verestä ja hengityskaasuja mitataan naamarilla, joten kumpikaan ei sovi suorituksen aikaiseen analyysiin. Kynnystestissä mitataan sykettä sekä mahdollisesti voimaa tai nopeutta, joita seuraamalla harjoittelu ja kilpaileminen tulee tehdyksi oikealla kuormituksella. Kun laktaattipitoisuus nousee perustasolta yli 0.4 mmol/l, kirjataan kuormituksen aiheuttama syke ylös ja kutsutaan sitä aerobiseksi kynnykseksi.

Olen käynyt ennen tätä syksyä yhdessä juoksutestissä ja viidessä pyöräergometritestissä neljän vuoden aikana. Kerran mitattiin myös hengityskaasuja ja kerran hengityskaasuja sekä lihaksen happisaturaatiota. Aerobinen kynnys on liikkunut välillä 125-135 ja anaerobinen kynnys 155-167 välillä. Juoksun ja pyöräilyn välillä ei ole ollut merkittävää eroa. Viime vuoden kynnykset olivat 135 ja 167\. Alimmat tulokset sain silloin, kun olin treenannut aivan liian kovaa jokusen vuoden. Jotta harjoittelu olisi tehoilla mahdollisimman tehokasta ja kevyenä riittävän kevyttä. Kaavalla iästä ja maksimisykkeestä laskettuna saisin kynnyksiksi 137 ja 174\. Vuonna 2013 todellisuudessa 137 oli 12 lyöntiä yli aerobisen kynnyksen ja anaerobinen kynnyskin sijoittui 19 lyöntiä yli maksimisuorituksen puolelle.

## BassoSports
![](https://the-grid-user-content.s3-us-west-2.amazonaws.com/bd229f7e-d1e5-4d98-bae6-e2fab126136e.jpg)

Tällä kertaa halusin yhdistelmätestin, koska nyt on elämän isoin kisa kyseessä. Treenikaveri suositteli [BassoSportsin][0] testiä, jolle kertyisi hintaa molemmista lajeista 90 euroa. Yleensä nuo yksittäiset lajitestit liikkuvat yli satasen hinnoissa. Sähköpostiin vastasi hyvin nopeasti Niemelän Pasi, jonka suoritusta olin Barcelonassa päässyt todistamaan. Minua vähän vanhempi ja pidempi kaveri, joka on liikunta-alalta siirtynyt ATK-hommiin ja palannut takaisin oikealle alalle. Navigaattori toi testausaseman parkkipaikalle Kirkkonummella ja ovikellomuodollisuuksien jälkeen siirryimme rivitalon alakertaan Pasin pain caveen, jossa odottivat juoksumatto ja Wattbike. Sähköpostilla oli jo aiemmin sovittu, millä klosseilla tulen testin ajamaan ja kaikki oli valmista.

## Pyörätesti
![](https://imgflo.herokuapp.com/graph/2b2431f8e7ba7b0/a4973e5ebde70f51275d313922ee26d9/croprotate.png?cropheight=412&cropwidth=561&degrees=0&input=https%3A%2F%2Fthe-grid-user-content.s3-us-west-2.amazonaws.com%2Ffe8734b2-eacb-4f95-90ed-901edac03fd9.png&x=20&y=0)
![](https://the-grid-user-content.s3-us-west-2.amazonaws.com/dcf62e40-7ef1-4a18-9d07-3ddb2292bbe9.jpg)

Wattbiken tarjoama vastus riippuu siitä, kuinka kovaa sitä vastaan poljen. Tästä syystä testiprotokollaan kuului saman kadenssin ylläpitäminen. Lämmittelyn jälkeen iskettiin suonta, otettiin laktaattimittaus ja nostettiin vastusta kolmen minuutin välein. Kynnys löytyi neljännen ja viidennen kuorman väliltä. Raportti sanoo 138, joka on korkein kynnys. Omaksi yllätyksekseni anaerobinen kynnys löytyi kohdasta 158, mikä oli odottamatonta ja toiseksi matalin koskaan mitattu aerobinen kynnys. Pasi kyllä sanoi, että nyt taitaa löytyä ja meinasin väittää vastaan, mutta laktaattimittaus ei kuitenkaan pettänyt tässä vaiheessa. Kuormaa pois ja kuonat pois koivista.

Syketietojen lisäksi sain wattikynnykset 190W ja 260W. Pasi kävi raportissaan myös läpi jalkojen voimaeron ja löytyi sieltä myös tuo Wattbiken maaginen pähkinä, josta pitäisi osata päätellä kuinka hyvä pyörittäjä olen. Olen omasta ja äidin mielestä ihan jees. Voimaerot olivat tiedossa, koska ajelen mittaripolkimilla kaiken kesää ja heitto on tyypillisesti 1-2 prosenttiyksikköä oikean eduksi.
![](https://imgflo.herokuapp.com/graph/2b2431f8e7ba7b0/2455124543c7d8a15a25d5ce238e3713/croprotate.png?cropheight=540&cropwidth=1295&degrees=0&input=https%3A%2F%2Fthe-grid-user-content.s3-us-west-2.amazonaws.com%2F8785a19c-cdaf-479e-9439-fea7041ed775.png&x=23&y=19)

## Juoksutesti
![](https://the-grid-user-content.s3-us-west-2.amazonaws.com/f2f035ca-064f-4fc3-91bc-fd1685d6fcba.png)

Pyöräiltyäni tajusin, että nyt jäi äijältä kengät himaan. No, Pasilta löytyi sopiva pari ja maratonia ei oltu juoksemassa, joten eipä jäänyt tämäkään tekemättä. Kannattaa muistaa seuraavalla kerralla ottaa kaikki tarvittavat välineet mukaan.
![](https://the-grid-user-content.s3-us-west-2.amazonaws.com/3992995e-d122-4afa-850c-9eb17e9e621d.jpg)

Testausaseman pohjoissiivessä eli huoneen toisessa nurkassa nököttää Titan-merkkinen juoksumatto, jolle vesihuoltotauon ja olon tasaamisen jälkeen kiipesin. Alkuun höntsäilyä jokunen minuutti ja sitten testaamaan. Testiprotokolla oli sillä tavalla erilainen, että juostessa ei pistetä sormeen reikää eli kolmen minuutin juoksuosuuden jälkeen hyppäsin maton laidalle, iskettiin suonta ja sitten otettiin seuraava kuorma. Ensimmäisessä mittauksessa laktaatit olivat korkealla, kun pyöräilyn kertymiä oli vielä jäljellä. Sen jälkeen laktaatit nousivat todella hitaasti ja jopa laskivat pari kertaa. Tämä tuntui jotenkin yllättävältä: 2.7, 1.8, 1.7, 2.1, 2.0, 2.1, 2.4, 3.4 ja 4.0\. Ammattimies kuitenkin osasi asettaa aerobisen kynnyksen kohdalleen 152 lyönnin kohdalle ja anerobinen kynnys löytyi selkeämmin 172 lyönnin kohdalta.

## Summa summarum

Muutokset olivat merkittäviä. Pyöräilyn kynnykset muuttuivat molemmat 135-\>138 ja 167-\>158\. Wattikynnykset osoittivat myös, että reilua kuukautta aiemmin mitattu FTP ei enää päde, vaan sovittiin Panun kanssa, että lisätään tehotreenien tehoja tämän testin suuntaan.

Juoksussa muutokset olivat vielä radikaalimpia 135-\>152 ja 167-\>172\. Tämä tarkoittaa, että peruskuntotreeni on purrut ja elokuussa juoksukävelystä haettuun 10 min/km juoksutahtiin saa lisätä vauhtia 8 min/km mukaisesti. Kynnyksellä juokseminen tarkoitti ennen 7 min/km ja nyt se on jo 6 min/km.

Kun treeniä on muutettu merkittävästi, kynnykset kannattaa todellakin käydä mittaamassa uudestaan.

Voin lämpimästi suositella BassoSportsin testejä. Puitteet ovat kotikutoiset, mutta Pasi tekee hyvää työtä.

[0]: https://www.bassosports.fi/