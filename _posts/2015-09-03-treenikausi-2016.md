---
inLanguage: null
keywords: []
description: >-
  Nyt tiedetään, mitä ollaan tavoittelemassa. Puolitoista tuntia puolikkaalta
  pois. Selvä homma. Olen ennenkin tehnyt treeniohjelmia itselleni ja käyttänyt
  valmiita sabluunoita. Toisaalta olen ollut kovin kehno niitä loppuun asti
  seuraamaan. Kerroin tavoitteestani Mitja Kylliäiselle, joka tarjosi apuaan.
  Ostin siis oman seurani, Helsinki Triathlonin, kautta puolen vuoden
  valmennusohjelman, jonka Mitja minulle pykäsi sen mukaan, mitä aikomuksistani
  kerroin.
title: Treenikausi 2016
dateModified: '2017-07-18T10:05:19.340Z'
tags:
  - ''
authors: []
publisher: {}
datePublished: '2017-07-18T10:05:19.998Z'
sourcePath: _posts/2015-09-03-treenikausi-2016.md
author: []
via: {}
inFeed: false
hasPage: true
starred: false
datePublishedOriginal: '2015-10-09T10:06:53.054Z'
url: treenikausi-2016/index.html
_type: Article

---
# Treenikausi 2016

---

![](https://s3-us-west-2.amazonaws.com/the-grid-img/p/9825431c10251cbdfe1ebb50cecb4ff5c5a177d3.jpg)

Nyt tiedetään, mitä ollaan tavoittelemassa. Puolitoista tuntia puolikkaalta pois. Selvä homma. Olen ennenkin tehnyt treeniohjelmia itselleni ja käyttänyt valmiita sabluunoita. Toisaalta olen ollut kovin kehno niitä loppuun asti seuraamaan. Kerroin tavoitteestani Mitja Kylliäiselle, joka tarjosi apuaan. Ostin siis oman seurani, Helsinki Triathlonin, kautta puolen vuoden valmennusohjelman, jonka Mitja minulle pykäsi sen mukaan, mitä aikomuksistani kerroin.

Valmista ohjelmaa minulla on tähän mennessä kolmisen kuukautta. Aiheena on off-season ja painoa pois, huutomerkki. Mennään neljän treenin tahtia per viikko. Todella paljon kävelyä ja kevyttä menoa. Salia, fillarointia, kävelyä, juoksua ja uintia löytyy kaikkea. Ihan peruskamaa ja vähän tietenkin kesän jälkeen tekisi mieli vetää täysii, mutta se ei oikein kannata, kun tarkoitus on polttaa rasvaa. Sillä puolella kuitenkin ihmeet tapahtuvat keittiössä.

Onneksi minulla on ihmeellinen avovaimo, joka lupasi ottaa ravinto-ohjelman hallintaan. Minun ei tarvitse kuin syödä. Kevyen treenin vastapainoksi otetaan tälle kaudelle vähähiilihydraattinen ruokavalio. Mihinkään ketoosilinjalle ei mennä, vaan pääosin potut, riisit, pastat, sokerit ja sellaiset pois. Näillä konsteilla meillä on painoa ennenkin pudotettu.

Ruokavaliota katsotaan sitten ylimenokauden jälkeen uusiksi. Siihen mennessä pitäisi ottaa selvää, mennäänkö perinteisellä glukoosisiirappi- ja diabeteslinjalla vai pystyykö jo tälle kaudelle kokeilemaan vähän rasvapolttoisempaa linjaa. Muutamakin lupaava kirja kiinnostaisi lukea ennen sitä. Toinen on [The Well-Built Triathlete][0] ja toisen linkin jo hukkasin.

Perustreenien lisäksi aion jatkaa HePon Animal Spin -treenejä ja rytyyttää tietokoneen edessä maantiepyörällä Sufferfestin videoita katsellen. Helmikuussa on luvassa Tour of Sufferlandria, joka viime vuonna pisti aika kovasti hapoille yhdeksän päivää putkeen. Uinnin tekniikka vanhalla uimarilla on kaiketi hallussa, mutta siihenkin otin Cetukselta lyhyen tekniikkakurssin, jotta voidaan 15 vuoden jälkeen kuulla kritiikki siitä, mitä on oikeasti unohdettu ja mitä omissa drilleissä on mennyt vikaan.

[0]: https://www.velopress.com/books/the-well-built-triathlete/